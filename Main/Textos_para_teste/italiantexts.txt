La mia città
Sono nata a Roma e penso che sia la città più bella del mondo. Io vivo in periferia ma tutti i weekend visito il centro con la mia famiglia.

Il luogo che amo di più è Villa Borghese: potrei trascorrere intere ore a passeggiare lungo i viali alberati. Per raggiungere il parco, ci fermiamo sul Colle del Pincio: ammirare la Capitale dall’alto è sempre emozionante, soprattutto nei giorni di sole.

Mi piace osservare i turisti che si guardano intorno con occhi stupiti e anch’io mi sento sempre un po’ in vacanza. Di tanto in tanto, mi concedo un pomeriggio di shopping tra le vie del centro.

A volte resto a osservare le vetrine delle boutique di lusso, mentre altre volte faccio acquisti nelle profumerie e nei negozi di vestiti. Quando ho bisogno di rilassarmi, mi regalo una passeggiata ai Fori Romani. Mi sembra di viaggiare nel tempo e mi sento felice.
Il menù
Leggi le informazioni dell'Osteria La Collina di Roma e rispondi alle domande.

Il menù dell'Osteria La Collina di Roma offre molti primi piatti a base di pasta, come penne al ragù, pasta e fagioli, tortiglioni ai funghi porcini con panna e pasta al forno ripiena di uova, carote, carne macinata di maiale.

Per quanto riguarda i secondi piatti ci sono molte prelibatezze e il cibo è sempre fresco e di qualità. Sono presenti nel menu piatti quali merluzzo e salmone. I piatti speciali sono serviti il mercoledì e il venerdì. Il mercoledì si servono gamberoni arrostiti con pancetta arrotolata, e il venerdì serviamo in tavola la grande grigliata di pesce misto. Per quanto riguarda la carne disponiamo solo della salsiccia di maiale e del cotechino. Non è presente nel nostro menù cucina vegetariana e senza glutine.

La nostra Osteria si trova a Roma, in via Alessandro Pertini numero 13, alle spalle del Supermercato Conan. Arrivati all'incrocio con la statua di Galileo Galilei, basta girare a destra e siete sulla strada giusta. Siamo chiusi il lunedì. L'orario di apertura è dalle 12:00 alle 16:00 a pranzo e dalle 19:30 alle 24:00 a cena.
Italia
Mi chiamo Franz Heisterbach. La prima volta che sono andato in Italia, è stato tramite l'Università, per partecipare al progetto Erasmus.

Questo viaggio universitario è durato sei mesi, ricordo che era tutto così strano, le persone si agitavano e muovevano le mani quando comunicavano tra di loro. Sono stato ospitato dall'Università Federico II di Napoli, anche se ho visitato Bologna, Roma e Milano.

Milano non mi è piaciuta tanto, era troppo fredda, Roma è davvero meravigliosa, e guardando i monumenti ho potuto capire perché la chiamano “La città Eterna”.

Bologna è affascinante, piccola e tranquilla, sono stato davvero bene, è una città che ricordo per il suo colore rosa. Adesso sono dieci anni che non vado in Italia, e non vedo l'ora di ritornare.
La nuova dieta
Carlo è felice perché comincia a perdere peso grazie alla nuova dieta che sta seguendo. “Che cosa mangi a colazione?”, chiese il suo amico Daniele. “A colazione mangio uno yogurt e dei biscotti, la colazione è il pasto più importante della giornata!”.

“Bene!” rispose Daniele, “E cosa mangi invece a pranzo?” chiese Daniele. “Di solito un piatto di pasta al sugo di pomodoro, seguito da una bistecca” rispose Carlo.

“Molto bene, come fai a non esagerare con il cibo?” chiese Daniele. “Utilizzo una bilancia da cucina: peso tutto ciò che mangio, in questo modo so di non mangiare mai troppo!”.

“Svolgi anche un'attività fisica?”, chiese Daniele. “Sì, corro due o tre volte alla settimana, è importante mantenersi in movimento e bruciare calorie!” rispose Carlo.

“Non mangi mai fast food come la pizza e le patate fritte?” chiese Daniele. “Sì, ma solo poche volte: contengono molti grassi e carboidrati, perciò evito questi cibi”.

“Vorrei anche io stare a dieta: potresti darmi un consiglio importante per perdere peso?” chiese Daniele a Carlo. “Certamente”, disse Carlo: “Quando consumi un pasto devi alzarti da tavola con ancora un po' di fame per il pasto successivo!” disse Carlo.
Roma (lettera)
Leggi la lettera che Luca ha scritto a Leila e rispondi alle domande.

Cara Leila, Sono appena arrivato in Italia ed è un luogo davvero incantevole. Ieri ho visitato il centro di Roma e devo dire che è davvero una città con molti monumenti antichi, infatti sono risalenti all'epoca Romana. Ho visto il Colosseo e devo ammettere che pensavo fosse più piccolo, invece è grande ed è davvero un bel monumento, peccato che non sono riuscito ad entrare.

Ieri sono andato con dei miei amici a mangiare in un ristorante in cui cucinano dell'ottimo pesce, ma come tu ben sai, a me il pesce non piace, infatti ho ordinato una pizza ed era davvero molto buona.

Dopo la cena siamo andati a fare un giro nella parte antica della città, dove ci sono i resti archeologici dell'antica Roma, sembrano disposti in maniera casuale e invece ricostruiscono perfettamente la pianta della città di molti anni fa.

Vorrei dirti tante cose, ma non ho molto tempo perché ho molte commissioni da svolgere. Ti saluto con un bacio. Non vedo l'ora di tornare da te. Sono due giorni che non ci vediamo e già mi manchi tanto.
La mia casa a Roma
Mi chiamo Francesca e abito nel centro di Roma. La mia casa è un po’ piccola ma molto confortevole. Qui vivo con mio marito e i miei due figli. La porta della casa è di legno, mentre le pareti sono tutte colorate. La mia stanza preferita è la cucina.

Qui preparo tante cose buone per i miei bambini. Nella cucina ci sono un tavolo rotondo e quattro sedie. Nel soggiorno ci sono un divano, un mobile per la televisione e un tappeto. La sera mi rilasso sul divano con la mia famiglia.

La camera matrimoniale ha le pareti beige e un grande comò. Sul comò ci sono uno specchio, tre cornici con le foto e il mio profumo. La camera dei bambini ha le pareti celesti. In questa stanza ci sono una scrivania, due sedie, due letti e un grande armadio con quattro ante.

Il bagno è piccolo ma luminoso.
La mia famiglia 3
Mi chiamo Alice ho 16 anni e vivo a Roma con la mia famiglia. Mio padre si chiama Andrea ha 55 anni e lavora in banca. È alto e magro, ha i capelli castani e gli occhi verdi, ama molto lo sport e ogni sabato va a giocare a tennis.

Mia madre si chiama Franca e insegna matematica in un liceo della mia città. Ha un bel sorriso, è snella e bruna con i capelli lisci e lunghi, ma non dico quanti anni ha perché non si chiede mai l’età a una signora.

Mia sorella Sara ha tre anni più di me. Frequenta il primo anno di università e studia ingegneria. Ha i capelli e gli occhi castani come me. È simpatica, ha molti amici e ama fare shopping. Il vero re della casa però è Macchia, il nostro piccolo e insostituibile cane.
La mia famiglia II
La mia famiglia è composta da cinque persone: io, mia mamma, mio padre, mio fratello e mia sorella.

Mia madre è insegnante, mio padre è medico e i miei fratelli sono studenti. Mia mamma si chiama Lucia e ha quaranta anni; mio padre ha quarantadue anni e si chiama Luca, mio fratello si chiama Giovanni ha 15 anni e mia sorella invece si chiama Emma e ha 10 anni.

Spesso i nonni ci vengono a trovare. Loro abitano in un'altra città ma, nel weekend, vengono da noi per trascorrere qualche giorno insieme.

Io e la mia famiglia andiamo molto d'accordo, ci piace tanto guardare insieme la tv e organizzare gite in spiaggia. Siamo una famiglia molto felice!
La mia settimana
Mi chiamo Sabrina ho 21 anni e studio informatica all’università di Milano. Tutte le mattine mi sveglio alle 7.00, mi alzo, faccio la doccia, mi asciugo i capelli e mi preparo una bella colazione con caffè, latte biscotti e marmellata. Dopo mi lavo i denti, rifaccio il letto e alle 8.15 porto il cane al parco per circa 20 minuti, poi vado all’università in autobus.

Frequento le lezioni e molto spesso studio in biblioteca con la mia amica Lucia. Di solito pranzo alla mensa dell’università. Nel pomeriggio torno a casa a piedi perché mi piace molto camminare e guardare le vetrine dei negozi. Il mercoledì sera vado a lezione di yoga e quando torno a casa faccio un bel bagno rilassante prima di andare a dormire.

Il sabato è il mio giorno di riposo così posso svegliarmi più tardi. La mattina faccio le pulizie nella mia camera e gioco con il cane. La sera mi trucco con cura, mi pettino, mi vesto con i miei abiti preferiti e alla moda ed esco con i miei amici per andare al cinema, a mangiare una pizza o qualche volta in discoteca.

Mi chiamo Sofia
Mi chiamo Sofia. Ho 35 anni. Mio marito si chiama Alessandro e ha 36 anni. La mia famiglia è composta in tutto da cinque persone. Io e mio marito abbiamo tre figli.

Viviamo in un piccolo paese di campagna, in una bella casa con un cortile. I nostri tre figli si chiamano Andrea, Martina e Giacomo. Andrea frequenta l'asilo, Martina e Giacomo frequentano le scuole elementari. I miei tre figli amano giocare a tanti giochi diversi nel cortile.

I genitori di mio marito vivono lontano da qui, in città. I miei genitori invece abitano vicino a noi, nello stesso paese. Vogliono molto bene ai nostri tre figli e spesso si occupano di loro.

Vicino a noi abita mia sorella Giulia con la sua famiglia. I miei figli giocano spesso con Marta, la figlia di Giulia.

Io sono una casalinga che lavora inoltre a casa come articolista. Mio marito è invece un operaio. È una persona molto buona e gioca spesso con i suoi tre figli. Sono molto felice della mia famiglia!
La giornata di Carlo
Ciao, mi chiamo Carlo e ho 18 anni. Oggi vorrei parlarvi della mia tipica giornata. Mi alzo sempre alle 7:00 e faccio una buona colazione con tè e biscotti.

Dopo aver incontrato il mio amico Marco prendo alle 7:40 l'autobus che mi porta a scuola.

Mi piace molto la mia scuola perché ho molte materie che riguardano il mondo dell'informatica! Ogni giorno ho 6 ore di lezione, tranne il sabato in cui ne ho 5.

Quando torno a casa studio e faccio i compiti, ma mi diverto anche giocando al computer e suonando la mia chitarra. Ceno alle 19:00 con la mia famiglia, composta da mia mamma, mio papà e i miei tre fratelli. Alle 22:30 circa vado a letto a leggere alcuni libri prima di dormire.
La famiglia di Giovanni
Ciao! Sono Giovanni e oggi parlo della mia bella famiglia. Io ho tre fratelli e la mia famiglia è composta da sei persone. Viviamo a Brescia.

Io frequento le scuole medie, mi piace molto studiare a scuola! Le mie sorelle Laura e Michela frequentano invece le scuole superiori. Mio fratello Mattia ha 5 anni e frequenta l'asilo.

Mia mamma si chiama Lucia e ha 45 anni; mio papà si chiama Mario e ne ha 48. Insieme hanno un negozio di alimentari dove si vende pane, frutta e molte altre cose.

I genitori di mio papà vivono vicini a noi. Vogliono bene a noi e a volte si occupano di Mattia, il più piccolo di casa. I genitori di mia mamma invece vivono lontani da noi, a Milano. Mi piace molto andare a trovarli, così a volte andiamo da loro in auto. La prossima settimana andremo a trovarli: non vedo l'ora!

La camera da letto di Luisa
Mi chiamo Luisa e ho 16 anni. Oggi vorrei parlarvi della mia camera. La mia camera è davvero molto bella e spaziosa. A destra ci sono il mio letto e un armadio, che è sempre molto pieno dei miei vestiti! Vicino al letto si trova anche un comò dove tengo i miei libri, che spesso leggo ogni sera prima di dormire.

Davanti al mio letto si trova la mia televisione e una poltrona su un tappeto. Spesso mi siedo e guardo la televisione per ore. La mia stanza ha anche una scrivania dove si trova un computer, che uso quando devo studiare.

Quando faccio i miei compiti scrivo sul tavolo che si trova al centro della mia camera. Amo la mia camera perché qui posso studiare e divertirmi molto ogni giorno!