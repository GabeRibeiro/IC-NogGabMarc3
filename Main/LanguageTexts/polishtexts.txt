Krzysztof to młody mężczyzna, pochodzący z Ukrainy, który pracuje w Polsce. Jednak bardzo lubi odwiedzać największe polskie miasta, poznawać ludzi, zwiedzać zabytki i uczyć się czegoś nowego o kraju, w którym obecnie przebywa.

Kolejną podróż zaplanował do stolicy Dolnego Śląska – Wrocławia. Tym razem znacznie lepiej przygotował się do zwiedzania. Zakupił przewodnik, prześledził strony w Internecie. Zdecydował się na podróż pociągiem. Po przyjeździe do Wrocławia ogromne wrażenie zrobił na nim odrestaurowany gmach Dworca Głównego, następnie ruszył szlakiem wrocławskich krasnali. Zobaczył krasnoludki z Wyspy Piaskowej, Rynku od strony rzeki, Rynku, Placu Solnego, Świdnickiej, Oławskiej. Wszystkich krasnali jest w mieście już niemal 400 i nie sposób spotkać wszystkich w ciągu jednego dnia. Po raz pierwszy krasnoludki pojawiły się we Wrocławiu w 1982 roku i było ich dwóch: jeden na transformatorze na Sępolnie, drugi na bloku na Biskupinie. Krasnale znane nam z dzisiejszego wizerunku Wrocławia są pod opieką Papy Krasnala – ojca wszystkich krasnali. Jego pomnik stanął w 2001 roku na ulicy Świdnickiej. Krzysztof udał się następnie na Ostrów Tumski.

To najpiękniejszą i jednocześnie najstarsza część Wrocławia, pozostałości pierwszej osady odkryte tu pochodzą z X wieku. Przez wieki podlegała władzy kościelnej, dzisiaj to nastrojowe miejsce, popularne wśród zakochanych, spacerowiczów i turystów. Od kilkunastu lat jest popularnym miejscem spotkań zakochanych. Tradycją stało się wieszanie na nim kłódek (kluczyki do nich wrzucane są do Odry), na znak trwałości uczucia łączącego pary. Most Tumski łączy Wyspę Piasek i Ostrów Tumski. Stalowa konstrukcja z 1889 r. stanęła w miejscu, gdzie od co najmniej od XII wieku budowano mosty. Przy wejściu na most stoją figury św. Jadwigi i św. Jana Chrzciciela.

Krzysztof jest wyznania prawosławnego, jednak bardzo interesuje go we Wrocławiu Dzielnica Czterech Wyznań, to szczególne miejsce przenikania się wpływów chrześcijańskich, prawosławnych , żydowskich i ewangelicko-augsburskich. W tej właśnie centralnej dzielnicy Wrocławia znajdują się wspaniałe zabytki architektury sakralnej. W okolicach 300 metrów od siebie znajdują się: prawosławny sobór Narodzenia Przenajświętszej Bogarodzicy, kościół św. Antoniego z Padwy – świątynia rzymskokatolicka, synagoga Pod Białym Bocianem oraz ewangelicko-augsburski kościół Opatrzności Bożej.Jeden dzień to zdecydowanie zbyt krótki czas na zwiedzanie Wrocławia, dlatego Krzysztof postanowił sobie, że wróci tu przy najbliższej okazji.
Warszawa to największe miasto w Polsce i stolica tego środkowoeuropejskiego kraju. Krzysztof przyjechał do Polski z Ukrainy, by tu pracować. Jednak, gdy dostał kilka dni wolnego postanowił dowiedzieć się czegoś więcej o kraju, w którym pracuje.

Po raz pierwszy zdecydował się na podróż pociągiem i wycieczkę do Warszawy. Podróż trwała dość długo, bo niemal 5h, jednak pociąg pospieszny, którym podróżował do stolicy był dość wygodny. Po przyjeździe do Warszawy - wysiadł na Dworcu Centralnym. Od razu po wyjściu z dworca zobaczył Pałac Kultury i Nauki – ten „dar narodu radzieckiego” zbudowany w 1955 roku na trwałe wpisał się w krajobraz Warszawy, o czym już wiedział. Pałac jest najwyższym budynkiem nie tylko w Warszawie ale w całej Polsce! Mieści się w nim między innymi Teatr 6 piętro, założony przez znanego polskiego aktora Michała Żebrowskiego. Krzysztof bardzo lubił teatr współczesny, dlatego zdecydował się na kupno biletu na wieczorny spektakl.

Krzysztof niestety nie znał miasta i musiał poprosić o pomoc przechodniów, by wskazali mu miejsca, które warto odwiedzić w Warszawie i przede wszystkim jak tam dojechać. Zdawał sobie sprawę z faktu, że nie ma zbyt wiele czasu. Przemiła staruszka opowiedziała, że na pewno musi odwiedzić Stare Miasto, Zamek Królewski i Łazienki Królewskie. Tam zobaczy Pałac na Wyspie, Świątynię Egipską, Świątynię Diany, Ermitaż, Nową Pomarańczarnię, Wodozbiór, oczywiście również Pałac w Wilanowie – o tej porze roku będzie to z pewnością wspaniała wycieczka. Młody człowiek powiedział, że warto również odwiedzić Stare Powązki, bo to najpiękniejszy cmentarz, na którym spoczywa wielu znanych Polaków. Cmentarz położony jest na terenie obecnej dzielnicy Wola, graniczy z kilkoma innymi cmentarzami i jest jedną z najstarszych zabytkowych nekropolii stolicy.

Krzysztof nieco się obawiał, że nie poradzi sobie w komunikacji miejskiej, dlatego zdecydował się na taksówkę. Dzień w Warszawie był niezapomnianą przygodą.
Krzysztof to Ukrainiec, mieszkający obecnie w Polsce, który bardzo lubi odwiedzać polskie miasta, by poznawać ich historię, kulturę kraju i oglądać zabytki. Kolejny weekend to kolejna wyprawa – tym razem do Krakowa.

Zamiast pociągu Krzysztof zdecydował się na podróż samochodem ze swoją polską przyjaciółką Anią, która już zna Nie planują zbyt wiele, ponieważ Ania jest bardzo spontaniczną osobą, która ciągle zmienia zdanie. Krzysztof chciałby zobaczyć zabytki, Ania – wolałaby iść na koncert do filharmonii. Co wyjdzie z ich planów?

Od razu po przyjeździe udało im się uniknąć korków i zobaczyć Rynek Główny, to ulubione miejsce dla wszystkich turystów, którzy jeszcze nie byli w Krakowie. Atmosfera jest tu szczególna – to zasługa okolicznych zabytków: Sukiennic, kościoła Mariackiego, wieży ratuszowej, kościoła św. Wojciecha i przepięknych starych kamienic .

Kolejnym etapem wycieczki był Zamek Królewski na Wawelu, położony jest na Wzgórzu Wawelskim, który był siedzibą wielu polskich władców, zabytek ten został wpisany na Listę Światowego Dziedzictwa Kulturowego UNESCO. Zajrzeli także do Smoczej Jamy, w której niegdyś, wedle starej legendy żył Smok Wawelski. Oczywiście czekało ich jeszcze zwiedzanie jeszcze Katedry na Wawelu, czyli najważniejszego kościoła w Krakowie, miejsca, w którym spoczywają szczątki królów Polski ( Stefan Batory, Władysław IV Waza, Zygmunt II August, August II Mocny, czy Jan Kazimierz Waza), biskupów, wybitnych pisarzy, takich jak Adam Mickiewicz czy Juliusz Słowacki. Udało im się również zobaczyć grób prezydenta Lecha Kaczyńskiego i jego małżonki.

Zwiedzanie było dość wyczerpujące i zaczęło się robić późno, dlatego Krzysztof i Ania zdecydowali się zjeść obiad w restauracji i odwiedzić Teatr Stary – chcieli kupić bilety na wieczorne przedstawienie. Udało im się to. Teatr Stary to jedna z trzech polskich scen dramatycznych. Mieści się w najstarszym budynku teatralnym w Polsce. Założony został w 1799 r.

Na zwiedzanie krakowskiego Kazimierza i Cmentarza Rakowickiego niestety zabrakło czasu. Te dwa miejsca z pewnością uda im się jeszcze odwiedzić przy kolejnej wizycie w tym wspaniałym, pełnym zabytków mieście.

Michał postanowił zmienić coś w swoim życiu. Jednym z elementów o których pomyślał jest zmiana pracy. Tym razem jednak Michałowi nie chodziło o znalezienie innej pracy w jego mieście. Chciał przy okazji zwiedzać inne kraje – tam więc też chciał znaleźć pracę. Dzięki temu mógłby finansować swoją podróż z tego, co zarobi na miejscu – nie będzie więc musiał wydawać zbyt wiele ze swoich oszczędności.

Michał rozpoczął poszukiwania od wyboru kraju, do którego mógłby się udać. Ze względu na znajomość angielskiego jako języka obcego – rozważał głównie kraje, w których najłatwiej porozumieć się w tym języku – preferowane zatem były Wielka Brytania i Irlandia a niekoniecznie takie kraje jak choćby Francja. Nie bez znaczenia była też kwestia umiejętności Michała. Wiadomo, że zapotrzebowanie na niektóre zawody jest całkowicie inne niż w innych. Kierowca odśnieżarki będzie musiał się przebranżowić gdy będzie chciał pracować w Afryce.

Ważne jest też, by być świadomym kosztów utrzymania. Duża pensja w Szwajcarii czy w Skandynawii może wyglądać mniej imponująco gdy uwzględnimy wysokie ceny w tych krajach. Dla wielu osób ważne są również aspekty kulturowe – do zwyczajów panujących w wielu krajach czasem ciężko się przystosować. Warto jednak wierzyć we własne możliwości i próbować nowych wyzwań – tak jak Michał.

Idę do sklepu. Moja dziewczyna Lila poprosiła mnie o zakupy. Chce zrobić dużą kolację z okazji swoich urodzin. Zaprosiła aż dwanaście osób. Muszę kupić wiele rzeczy. Na szczęście mam listę zakupów. Mam na niej wszystko napisane.

Poprosiła o pięć paczek makaronu i siedem puszek pomidorów. Będzie robiła pyszne spaghetti. Muszę też kupić trzy cebule. Na liście mam też bazylię i czosnek. Na przyjęciu poda też sałatkę ziemniaczaną. Mam kupić pięć kilogramów ziemniaków i jeden słoik majonezu.

Potrzebujemy też przekąsek. Goście bardzo lubią chipsy. Kupiłem aż szesnaście paczek. Wziąłem też pięć paczek paluszków, cztery krakersów i osiem orzeszków.

Na deser podamy sałatkę owocową. Muszę kupić do niej dużo składników. Potrzebujemy: jedenaście bananów, dwadzieścia jabłek, dziesięć pomarańczy, pięć kiwi i cztery brzoskwinie. Wziąłem też pięć opakowań truskawek, razem będzie ich ponad sto!

Brakuje mi jeszcze tylko napoi. Kupię trzydzieści puszek Coca-Coli, czterdzieści piw i cztery wina. Zostało mi jeszcze sto złotych. Wystarczy mi na jedną butelkę szampana. Kupię też tort czekoladowy, który Lila bardzo lubi. Mam nadzieję, że przyjęcie będzie udane.
Moja rodzina jest niezwykła. Mieszkamy razem z dziadkami i bratem mojej mamy i jego rodziną w dużym, trzypiętrowym domu. Zbudował go jeszcze dziadek Hieronim. Dziadek ciągle powtarza, że zawsze chciał, by ten dom tętnił życiem. Wygląda na to, że marzenia dziadka się spełniło.

Pod jednym dachem jest aż 9 osób. Dziadek Hieronim - ma prawie 92 lata i ciągle jest w dobrej formie. Całe życie dbał o zdrowie i biegał maratony. Jest szczupły, wysportowany i zapowiada, że dożyje 115 lat. Babcia Rozalia to druga żona dziadka. Pierwsza zmarła 15 lat temu i dziadek był bardzo smutny. Pewnego dnia spotkał Rozalię, którą pokochaliśmy wszyscy. Rozalia jest cicha, ma krótkie białe włosy i cudowny śmiech. Jest prawie 20 lat młodsza od dziadka, ale nikomu to nie przeszkadza.

Moi rodzice: Stanisław i Hanna - mają po 55 lat. Urodzili się w tym samym miesiącu. Tato - Stanisław jest wysoki, dobrze zbudowany i ma bardzo niebieskie oczy. Jest bardzo przystojnym mężczyzną. Mama - Hanna to pulchna blondynka, która ciągle jest na diecie, ale nigdy nie udało jej się schudnąć.

Ja - nazywam się Ewa, mam 26 lat i jestem jedynaczką. Studiuję medycynę. Mieszka z nami jeszcze brat mojej mamy - Piotr z żoną Karoliną i dwójką dzieci. Kacper ma 6 lat, Sonia - 4 lata. Rodzina mojego wujka to najbardziej hałaśliwi domownicy. Ciągle się kłócą, ale są małżeństwem 15 lat, więc myślę, że to ich sposób na uczucie. Poznali się na studiach: Piotr jest adwokatem, Karolina - sędzią. Dzieci potrafią "roznieść" cały dom, więc jest u nas bardzo wesoło.
Gdy zbliża się luty, Mateusz wie, że jest to wyjątkowa pora. Mateusz urodził się w lutym, więc wtedy też obchodzi swoje urodziny. Chcecie się dowiedzieć jak one wyglądają?

Każdego roku Mateusz nie może się doczekać tego dnia. Już wiele tygodni przed tą datą starannie planuje całe przyjęcie. Zaczyna od wyboru listy gości. Nie można oczywiście zapomnieć o rodzinie. Dlatego zawsze mile widziani są: mama, tata, brat oraz siostra. Czasem udaje się też zaprosić babcię, jeżeli dobrze się czuje. Przecież im więcej gości tym lepiej - nie tylko ze względu na prezenty. Oprócz gości będących osobami z jego rodziny, Mateusz nigdy nie zapomina też o swoich kolegach i przyjaciołach. Co to byłyby za urodziny, na których nie pojawiłby się Kacper, Ola, Wojtek albo Dawid?

Na każdym w przyjęciu urodzinowym bardzo ważny jest tort. Mama Mateusza zamawia tort w sklepie, zawsze jednak Mateusz starannie wybiera jak ma on wyglądać. Zazwyczaj na torcie namalowane są ulubione postacie z bajek. Czasem są to samochody, czasem roboty, czasem zwierzęta- co roku tort jest inny. Prawie zawsze jednak smakuje podobnie, gdyż Mateusz uwielbia czekoladowe torty.

Oprócz jedzenia i prezentów bardzo ważna jest też dobra zabawa. Dlatego Mateusz z gośćmi gra w różne gry i świetnie się bawi.
Bardzo lubię podróże. Mam samochód, ale czasem wybieram pociąg, autobus albo samolot, ale lubię też chodzić. Podczas podróży można zobaczyć wiele ciekawych miejsc, spotyka się też dużo ciekawych ludzi.

Podróżuję głównie po Polsce. Widziałam już największe polskie miasta – są to: Warszawa, Kraków, Łódź, Wrocław i Poznań. Nie ograniczajmy się jednak tylko do dużych miast – przecież mniejsze miejscowości też są interesujące. Lubię odwiedzać morze, góry i jeziora – ciekawe gdzie Wy najbardziej lubicie jeździć? Nad morze można pojechać pociągiem. Jeżeli tylko tam skąd wyruszasz jest stacja kolejowa, to wystarczy trochę czasu i już można kąpać się w morzu. Największe miasta blisko morza to Gdańsk, Gdynia i Koszalin. Warto odwiedzić je wszystkie, pamiętajmy jednak, że bezpośrednio nad morzem są tylko małe wioski i miasteczka.

Bardzo lubię też góry. Najlepiej znane polskie góry to Tatry. Jest tam Zakopane oraz najwyższa polska góra: Rysy. Jeśli ktoś lubi chodzić po górach, to warto odwiedzić polskie góry. Czy odważycie się wspinać po górach? To może być niebezpieczne, pamiętajcie więc o dobrym sprzęcie i ubraniu.

Dalekie podróże są interesujące. Bliskie podróże też mogą być ciekawe. Czasem wystarczy wyjść z domu, by spotkać przygodę. Nie obawiajcie się więc i ruszajcie w drogę. Przyślecie mi kartkę pocztową z podróży?
Witaj Karen!
Dziś mija trzeci miesiąc, od kiedy mój samolot wylądował na lotnisku w Katowicach - Pyrzowicach. Czas tak szybko biegnie. Dziś mam wolne popołudnie, dlatego chcę Ci napisać, jak wygląda życie w Polsce. Jest zdecydowanie zimniej, niż na Malcie. Ciągle nie mogę się przyzwyczaić do tego chłodu. Poza tym ludzie zdecydowanie mniej się uśmiechają i ciągle mają o coś pretensje. Oczywiście, nie wszyscy, jednak pierwsze wrażenie jest negatywne. Zyskują dopiero przy bliższym poznaniu. Mieszkam w centrum Katowic. To miasto jest cudowne, pełne młodych ludzi, imprez i koncertów.

Pracuję w Centrum Aktywności Młodzieżowej, a wieczorami ciągle doskonalę język polski. Na razie jestem na stażu, ale jeśli szybko nauczę się języka - dostanę stałą pracę. Nauka nie sprawia mi problemów, bo jestem sumienna i obowiązkowa.

Moją przyjaciółką jest Natalia. Pracujemy razem i mieszkamy w tym samym mieszkaniu. Ona przyjechała do Katowic z Łotwy. Pozdrawiam Cie i zapraszam do mnie. Mieszkamy skromnie, ale Natalia świetnie gotuje, więc na pewno będzie pysznie! Twoja Louise.
